Heroic blev lørdag klar til Majoren efter en sejr over BIG. Undervejs i kampen var der en episode, der gav en nem runde til danskerne.
 
Martin 'stavn' Lund var under pres på Inferno.
 
Han var alene mod to spillere i den fjerde runde på kampens andet map mod BIG. Den danske Heroic-stjerne havde plantet bomben.
 
Jeg kan nok ikke sige her, hvad jeg råbte
 
Martin 'stavn' Lund
 
Han fik først fjernet Karim 'Krimbo' Moussa, men måtte give fortabt mod Johannes 'tabseN' Wodarz. Han havde derfor god tid til at klare bomben, og han gik på jagt efter det kraftfulde våben AWP til den kommende runde, inden han satte sig til at diffuse bomben.
 
Våbenet var dog for langt væk, og dermed kunne han ikke nå tilbage i tids nok, og derfor gik bomben af. Heroic vandt runden og reducerede til 1-3 efter den store fejl fra 'tabseN'.
 
- 'tabseN' laver en kæmpe brøler, lød det fra eksperten Lucas 'Bubzkji' Andersen under kommenteringen.
 
"Hvad fanden laver han?"
 
Counter-Strike-ekspert Nicolai 'torben' Amorim fortæller, at de helt havde fjernet fokus fra runden, fordi den reelt afgjort.
 
- 'stavn' sidder bare og tænker: "Hvor dumme er de? Hvem er det, vi spiller imod?"
 
Heroics Martin 'stavn' Lund fortæller selv til TV 2 SPORT efter kampen, der sikrede danskerne en Major-kvalifikation, at de også var videre.
 
- Vi var egentlig ærgerlige over at tabe runden, og jeg var selv lidt ærgerlig over, at jeg ikke vandt den. Jeg fulgte ikke rigtigt med, men pludselig sagde de andre: ”Hvad fanden laver han?”
 
- Den må sgu gøre ondt. Det ødelægger fuldstændigt momentum for dem, og jeg kan nok ikke sige her, hvad jeg råbte. Der blev måske sagt, at han var helt væk, siger 'stavn'.
 
Mens Heroic er klar til Majoren i Brasilien, gælder det samme ikke for Astralis, der fredag missede en billet til Majoren for første gang i organisationens historie.